---
title: "Hogyan írom a Mental in Cyber könyvet"
description: ""
summary: ""
date: 2024-05-13
draft: false
weight: 110
toc: true
seo:
  title: "" # custom title (optional)
  description: "" # custom description (recommended)
  canonical: "" # custom canonical URL (optional)
  noindex: false # false (default) or true
---

Elhatároztam, hogy könyvet írok a mentális egészség és a kibertér kapcsolatáról. Miért erről? Mert jelenleg ezt tartom fontosnak az életemben és talán így könnyebben át tudom adni azt, amit eddig csak virág nyelven próbáltam meg körbe járni.

De hogyan írjak könyvet? Még sosem tartottam ki hosszabb ideig egy könyv témájával kapcsolatban. Ezt csak azért mondom, mert ez nem az első neki futásom az írásnak. Sok tippet hallottam, olvastam és láttam arról, hogyan dolgozzunk ki egy könyvet.

Ilyenek, hogy: találjuk ki a címét elsőnek. Aztán írjuk össze, hogy mik a kulcs fontosságú pontok. Na meg persze, kinek szánjuk a könyvet. Vehetünk akár "hogyan írjunk" órákat stb...

Amit ezek nálam elértek, hogy nagyon hamar abba hagytam az írást és a tartalom gyártást. Így megpróbálom nem ezeket a tanácsokat követni.

- Ha kész lesz az írásom első változata az kb 200-250 oldal lesz. Őőő? Honnan jött ez a szám? Csak úgy. Ez már egy akkora mennyiség amiért én is kiadnák egy kis pénzt, hogy olvassam vagy tanuljak belőle.
- Mi lesz benne? Még nem teljesen tudom. Egyelőre ilyen gondolatok merülnek fel benne: információ biztonság, információ alapú társadalom, egyéni biztonság, mentális egészség hatása az egyén biztonságára, munkavállalói együttműködés, kis vállalkozások alapítása, (cyber)security first business model, AI, gamifikáció. És hasonlók.
- Hogyan írom? Teljesen nyilvánosan. Amint meg vagyok egy gondolattal, publikálom az oldalra, aztán pedig megosztom a gondolatot más helyeken is.
- Mi lesz, ha valami nem kapcsolódik a témához vagy túl lépem a keretet? Mivel a célom, hogy szabadjára engedjem a képzeletemet, így ezzel nem annyira törődök még. Úgy is kiadás előtt át lesz szerkesztve a tartalom. Majd akkor törődünk a jobb összeszedettséggel.

Ez is egy gamifikációs stratégia, amit szeretnék át adni. Túl sokat foglalkozunk ToDo-kal. Azon tépelődünk, hogy mi legyen a következő lépés. Helyette gondolkodhatnánk achivementekben. Kit izgat, hogy 100 órát eltöltöttünk egy játékban, és ott összeszedtünk 1 millió aranyat? Senkit. De nekünk jól esik.

Mi van akkor, ha nem sikerül ma egy új achivementet elérni? Semmi. Holnap is van nap.
Mikor tudunk foglalkozni egy játékkal? Mikor van rá időnk és energiánk. Lényeg, hogy élvezetes legyen a folyamat.

Így amit leírok, egyelőre nem biztos, hogy mindenki számára érthető. Nem is csodálom. De azért mindent megteszek, hogy a folyamat követhető legyen. És ha hasznosnak találjátok a tartalmat, abban is segítek, hogyan tudtok támogatni a munkámban.
